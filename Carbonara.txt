Carbonara to nie tylko jest jednym z  najpszyszniejszych i najpopularniejszych dań włoskich, ale również jest bardzo łatwa do przygotowania!

Potrzebne składniki:
-500g suchego makaronu spaghetti
-300g Guanciale (lub zwykłego boczku)
-8 żółtek dużych jajek
-100g sera Pecorino Romano lub Parmigiano Reggiano
-szczypta świeżo mielonego pieprzu

W Guanciale lub boczku surowym skórę usuń a mięso ze słoniną pokrój w drobną kostkę lub na małe paseczki. Pokrojone mięso umieść na zimnej patelni. Ustaw trochę wyższą niż mała moc palnika i czekaj, aż tłuszcz się wytopi a mięso zarumieni. Podczas podsmażania zamieszaj kilka razy całość. Odstaw patelnie na bok.

Oddziel białka od żółtek. Same żółtka wymieszaj dokładnie na jednolity płyn np. przy pomocy rózgi kuchennej. Ser zetrzyj na bardzo drobnych oczkach. Część startego sera wymieszaj z masą jajeczną. Dodaj też solidną szczyptę świeżo mielonego pieprzu.

Gdy masz już przygotowane wszystkie składniki, możesz ugotować makaron spaghetti. Ugotowany makaron przełóż od razu na patelnię z boczkiem i tłuszczem. Zamieszaj całość. Po chwili wlej masę jajeczną z tartym serem i ponownie wymieszaj wszystko. Całość mieszaj energicznie.